# Skapa ett påhittat företag och utforma en webbplats

## Introduktion
I denna uppgift kommer du att arbeta med att skapa ett påhittat företag och utveckla dess profil. Du kommer att beskriva företagets grundläggande egenskaper och målgrupp, samt utforma en webbplats som representerar företaget. Uppgiften syftar till att ge dig en helhetsförståelse för hur man bygger en företagsidentitet och hur denna kan presenteras på en webbplats.

Vi kommer sedan kunna testa att utföra olika uppgifter och övningar på ditt företag. Du kommer bland annat att få lansera en ny produkt, presentera medarbetare och hantera fel!

För att underlätta arbetet och skapandet av företaget så kommer vi att dela upp det i olika delar. Du kan även använda något som kallas för personas och use cases för att skapa en mer detaljerad beskrivning av företaget och dess användare. Läs mer om [personas](personas.md) och [use cases](use_case.md) för att få en bättre förståelse för hur dessa kan användas. Det här är verktyg för dig att använda för att förenkla och förbättra ditt arbete, det är inte direkt kopplat till kursen, men det är något som hör ihop med målen för teknikprogrammet och något som är viktigt för kommande kurser och ditt eventuella arbete i framtiden.

Om inspirationen saknas och du behöver hjälp så prata med Jens, men du kan även prova att använda AI för att dels ge information om vilken typ av företag du vill skapa, men också för att svara på frågorna för mallen.

Kopiera följande till ett nytt dokument och fyll i informationen om ditt företag.

## Del 1: Skapa Företagsprofil
1. **Företagsnamn**: Välj ett kreativt och minnesvärt namn för ditt företag.
2. **Mission Statement**: Skriv en kort och inspirerande beskrivning av företagets syfte och mål.
3. **Vision**: Beskriv vad företaget strävar efter att uppnå i framtiden.
4. **Produkter eller Tjänster**: Ge en kort beskrivning av vad företaget erbjuder.
5. **Målgrupp**: Definiera vilka kunder företaget riktar sig till. Beskriv demografi, geografi, psykografi och beteende. Kolla dokumentet om [målgrupp](audience.md) för mer information.
6. **Unik Säljpunkt (USP)**: Förklara vad som gör företaget unikt jämfört med konkurrenterna.

## Del 2: Utforma Designdokument
Detta kallas ofta också en grafisk profil eller manual.

1. **Logotyp**: Skapa en design och välj färger för företagets logotyp.
2. **Färgpalett**: Bestäm primära och sekundära färger som företaget använder i sin branding.
3. **Typsnitt**: Välj typsnitt för rubriker, brödtext och andra texttyper.
4. **Bildstil**: Definiera vilken typ av bilder och illustrationer företaget använder.
5. **Layout och Designprinciper**: Skapa riktlinjer för webbplatsens layout, inklusive grid-system, marginaler och avstånd.
6. **Ton och Röst**: Beskriv hur företaget kommunicerar i text, t.ex. formellt, informellt, vänligt, professionellt.
7. **Ikoner och Grafik**: Specificera vilka ikoner och grafiska element som används konsekvent.

### Bedömning

Du kommer inte att bedömas på ditt företag eller företagets egenskaper, men du kommer att behöva skapa ett företag och kunna beskriva och skapa målgrupp för att kunna använda verktygen vi har för att jobba med användarupplevelse och användarcentrerad design.

1. **Tydlighet och Struktur**
  * Har jag beskrivit företagets namn och mission statement tydligt?
  * Är visionen för företaget klar och inspirerande?
  * Har jag specificerat vilka produkter eller tjänster företaget erbjuder?
  * Är målgruppen tydligt definierad med demografiska, geografiska, psykografiska och beteendemässiga faktorer?
  * Har jag beskrivit företagets unika säljpunkt (USP) på ett tydligt sätt?
2. **Målgruppsanalys**
  * Har jag identifierat och beskrivit målgruppens behov och preferenser?
  * Är målgruppens demografi (ålder, kön, inkomst, utbildning) tydligt definierad?
  * Har jag beskrivit målgruppens geografiska plats och miljö?
  * Är målgruppens intressen, livsstil och värderingar tydligt beskrivna?
  * Har jag analyserat målgruppens köpbeteende och användningsmönster?
3. **Designdokument**
  * Har jag skapat en logotyp och valt en färgpalett som representerar företaget väl?
  * Är typsnitten valda för rubriker, brödtext och andra texttyper konsekventa och läsbara?
  * Har jag definierat en bildstil som passar företagets varumärke?
  * Är layout och designprinciper tydligt beskrivna och lätta att följa?
  * Har jag specificerat ton och röst för företagets kommunikation?
  * Är ikoner och grafiska element konsekventa och relevanta för företagets identitet?

## Del 3: Utveckla Webbplatsen

När du har skapat företagets profil och designdokument kan du gå vidare till att utveckla en webbplats som representerar företaget. Du ska använda HTML och CSS för att skapa en responsiv och användarvänlig webbplats. Här är några sidor och funktioner som du kan inkludera:

1. **Landing Page**: Skapa en landningssida med en hero-sektion och en tydlig call-to-action (CTA).
2. **Om Oss-sida**: Utforma en sida som beskriver företagets historia, mission och värderingar.
3. **Kontaktsida**: Utforma en sida med kontaktinformation och eventuellt ett enkelt kontaktformulär.

### Exempel på Webbplatsens Sidor och Innehåll

#### 1. Landing Page
**Förklaring**: Landningssidan är den första sidan besökare ser när de kommer till webbplatsen. Den ska fånga deras uppmärksamhet och ge en översikt över vad företaget erbjuder.

**Innehåll**:
- **Hero-sektion**: En stor bild med en kort, slagkraftig text som beskriver företagets huvudbudskap. Inkludera en call-to-action (CTA) knapp, t.ex. "Läs mer", "Kontakta oss" eller "Köp nu".
- **Kort Introduktion**: En kort text som beskriver företagets produkter eller tjänster och vad som gör dem unika.
- **Höjdpunkter**: Några viktiga punkter eller fördelar med företagets erbjudanden, presenterade i en lättläst layout.

#### 2. Om Oss-sida
**Förklaring**: Denna sida ger besökare en djupare förståelse för företaget, dess historia, mission och värderingar.

**Innehåll**:
- **Företagets Historia**: En kort berättelse om hur och varför företaget grundades.
- **Mission Statement**: En tydlig och inspirerande beskrivning av företagets syfte och mål.
- **Värderingar**: En lista över företagets kärnvärderingar och hur de påverkar verksamheten.


#### 3. Kontaktsida
**Förklaring**: Kontaktsidan gör det enkelt för besökare att komma i kontakt med företaget.

**Innehåll**:
- **Kontaktinformation**: Företagets adress, telefonnummer och e-postadress.

## Bedömning

| **Kriterium** | **E** | **C** | **A** |
|---------------|-------|-------|-------|
| **Struktur och Navigering** | Webbplatsen har grundläggande sidor och enkel navigering. | Webbplatsen har välorganiserade sidor och tydlig navigering. | Webbplatsen har en genomtänkt struktur och mycket användarvänlig navigering. |
| **Design och Layout** | Grundläggande design och layout. | Attraktiv design och layout som följer designdokumentet. | Professionell och konsekvent design och layout som förbättrar användarupplevelsen. |
| **Innehåll och Tydlighet** | Innehållet är grundläggande och förståeligt. | Innehållet är välskrivet och informativt. | Innehållet är engagerande, välstrukturerat och tydligt. |
| **Responsivitet** | Webbplatsen fungerar på olika enheter med viss anpassning. | Webbplatsen är responsiv och fungerar bra på olika enheter. | Webbplatsen är fullt responsiv och optimerad för alla enheter. |
| **Användarvänlighet** | Webbplatsen är enkel att använda. | Webbplatsen är användarvänlig och intuitiv. | Webbplatsen erbjuder en utmärkt användarupplevelse med intuitiv navigering och interaktion. |










Senare

cta mailinglista

om oss 

- **Teamet**: Presentation av nyckelpersoner i företaget, eventuellt med bilder och korta biografier.

kontaktsida

- **Kontaktformulär**: Ett enkelt formulär där besökare kan skicka meddelanden direkt från webbplatsen.
- **Karta**: En inbäddad karta som visar företagets plats (om relevant).

3. **Produktsida**: Skapa en sida som visar företagets produkter eller tjänster med beskrivningar och bilder.
5. **Nyhetsbrev**: Implementera en funktion för besökare att registrera sig för företagets nyhetsbrev.
